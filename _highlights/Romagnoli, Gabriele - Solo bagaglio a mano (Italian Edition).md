# Solo bagaglio a mano (Italian Edition)
by Romagnoli, Gabriele

40 highlights

---

* Sulla lavagna passa un lucido. Hanno intervistato cento uomini vissuti fino all’età di ottant’anni. In media, così hanno speso la propria esistenza: 23 anni a dormire, 20 a lavorare, 6 a mangiare, 5 a bere e a fumare, altri 5 aspettando un appuntamento, 4 a pensare, 228 giorni a lavarsi la faccia e i denti, 26 giocando con i figli, 18 a farsi il nodo alla cravatta. E, da ultimo, 46 ore di felicità. La scritta rimane accesa, nessun commento, silenzio. Una vita: 46 ore di felicità.

<p style="text-align: right;"><sup>highlight @ page 11, loc. 35-39</sup></p>

* Scrivendo capisco una cosa importante: per come la vedo io, il percorso perfetto è quello in cui alla fine non hai più nulla da lasciare, ti sei già disfatto di ogni cosa. E nessuno a cui dare, nessuno a provare dolore per la tua fine. Soltanto così puoi davvero andartene in pace, come se ne va un alito di vento: c’era, è passato, non c’è bisogno di voltarsi per salutare.

<p style="text-align: right;"><sup>highlight @ page 11, loc. 44-47</sup></p>

* Lo dicono anche a Napoli: “L’ultimo vestito è senza tasche”.

<p style="text-align: right;"><sup>highlight @ page 12, loc. 56-57</sup></p>

* se ti sposti sarai più difficile da abbattere. Se resti nella stessa casella, stesso quartiere, lavoro, gruppo familiare, quel gran tiratore che è il destino avrà più agio nel prendere la mira.

<p style="text-align: right;"><sup>highlight @ page 17, loc. 88-90</sup></p>

* nel bagaglio a mano due o più vite non ci stanno, c’è spazio per una soltanto, quella che hai. Trasportare il peso di quelle che non sono state o non saranno non si può, né si dovrebbe. Eppure.

<p style="text-align: right;"><sup>highlight @ page 24, loc. 169-170</sup></p>

* Ripensi alle sliding door, a tutte le direzioni che non hai preso. Che credi di non aver preso, perché le vite che non hai vissuto hanno vissuto te. Ti hanno occupato, consumato. Sono state il tuo sogno ricorrente, la tua fantasia, qualche volta il tuo rifugio.

<p style="text-align: right;"><sup>highlight @ page 24, loc. 174-176</sup></p>

* Un’altra psicostar, James Hillman, ebbe anni fa un successo planetario con un libro intitolato Il codice dell’anima. Vi si sosteneva la teoria che ciascuno ha dentro di sé un daimon, una vocazione, pressoché unica (Michael Jordan, atleta formidabile, eccelleva nel basket ma fallì nel baseball). Può cercarla in sé e non trovarla mai. Può scoprirla per caso.

<p style="text-align: right;"><sup>highlight @ page 25, loc. 180-183</sup></p>

* Inseguiamo il daimon, lo evochiamo, ma spesso non riusciamo a incarnarlo. Allora permane in noi come ombra, illusione, frustrazione. Perché le vite che non sono la nostra ma che tuttavia viviamo non sono certo i pericoli scampati, i fallimenti evitati, i delitti non castigati.

<p style="text-align: right;"><sup>highlight @ page 25, loc. 185-187</sup></p>

* Nel viaggio, eliminare dal bagaglio la “vita di scorta” è un’operazione necessaria e sacrosanta. Non ci sono due vite e una morte: i conti si pareggiano.

<p style="text-align: right;"><sup>highlight @ page 26, loc. 196-197</sup></p>

* Di fronte a una valigia grande si tende a riempirla con “quel che ci sta”. Nel bagaglio a mano entra “quel che si vuole”.

<p style="text-align: right;"><sup>highlight @ page 27, loc. 212-213</sup></p>

* Il bagaglio ideale è leggero, perché serve a contenere il maggior numero possibile di indumenti, cosmetici, farmaci, libri, apparecchi elettronici, regali, emozioni, progetti, memorie. Non conta com’è quando è chiuso, conta com’è quando lo apri. Vale per la casa che sceglierai. Per la persona con cui passerai gli anni a venire.

<p style="text-align: right;"><sup>highlight @ page 31, loc. 251-253</sup></p>

* O facendoti portare da loro, giacché tu per primo non devi essere una zavorra.

<p style="text-align: right;"><sup>highlight @ page 31, loc. 257-258</sup></p>

* Quindi controlla di che materiale sei fatto, quanto ingombri, se hai troppe pretese, debiti, aspettative, problemi irrisolti.

<p style="text-align: right;"><sup>highlight @ page 31, loc. 258-259</sup></p>

* Conta sapersi porre, ma anche sapersi riporre.

<p style="text-align: right;"><sup>highlight @ page 31, loc. 261-261</sup></p>

* Gli scomparti servono a dare agli oggetti un posto predefinito per farli trovare più in fretta, con la zip vengono nascosti alla vista e protetti. Non tutto deve essere esibito, ma tutto deve essere reperibile. Tutto è dentro di noi, da qualche parte, non chiuso ma riparato da una cerniera. E qualche volta è bene che stia lì, nel suo scomparto, pronto all’uso, da estrarre quando servirà. L’esibizione di beni, risultati, talenti non è soltanto stucchevole, è anche controproducente. La luce li opacizza, l’invidia li sfregia, il tempo li logora. Proteggerli in apposite custodie è un riguardo, di più: una forma di saggezza.

<p style="text-align: right;"><sup>highlight @ page 31, loc. 262-266</sup></p>

* nessuno può proteggere nessuno da tutto e tutti. Il senso di colpa tende a infilarsi nel bagaglio e a renderlo di una pesantezza intollerabile, ma va scaricato o si resta bloccati e non si va più avanti.

<p style="text-align: right;"><sup>highlight @ page 33, loc. 280-282</sup></p>

* Avere sempre con sé il piano B, conservare un lato flessibile, adattarsi a quel che non si era progettato o teorizzato, equivale a sedersi a fianco dell’uscita d’emergenza, pronti a entrare in azione “nel malaugurato caso di ammaraggio o atterraggio di fortuna”, come recitano le hostess.

<p style="text-align: right;"><sup>highlight @ page 33, loc. 287-289</sup></p>

* La vita rinasce come la mia orchidea, che trova il sole d’inverno e caparbia rifiorisce”.

<p style="text-align: right;"><sup>highlight @ page 37, loc. 318-319</sup></p>

* “Il più delle volte ho trovato quel che cercavo quando mi sono perso”.

<p style="text-align: right;"><sup>highlight @ page 37, loc. 328-329</sup></p>

* Disse: “Allora me lo guardo io”. Capii che come recensore valevo zero.

<p style="text-align: right;"><sup>highlight @ page 39, loc. 349-350</sup></p>

* “Non importa,” mi insegna la dj Helen Firenzi. “Questa città è un lavoro in corso. Quando tornerai non sarà più la stessa che hai conosciuto ora. Se ti portano via la tua storia non ti stanno facendo del male, ti stanno dando una possibilità per ripartire da capo. E questo è quel che è successo qui. Rotterdam non è mai finita e mai lo sarà, è in ricostruzione permanente.” Come tutti noi, no?

<p style="text-align: right;"><sup>highlight @ page 42, loc. 393-396</sup></p>

* La volta precedente, ricordo, era in ansia per suo figlio: il ragazzo, diciassette anni, aveva avuto un grave incidente in moto. Gli chiedo se si è ripreso. Dice: “Ha perso l’uso del braccio destro. Paralizzato”. Mi blocco anche io. Ma il dottor A. continua a parlare: “Ha reagito bene. È diventato un nuotatore, sai, paralimpico, ha appena sfiorato la qualificazione agli Europei, comunque ha vinto molte gare. Fa di tutto: guida l’auto con il pomello e dice che è meglio che nel modo normale, ti lascia più libero. Ha anche riprovato la moto in un circuito protetto, una di quelle modificate, dove hai tutti i comandi in un unico blocco, a sinistra. Però non gli ha dato la stessa soddisfazione di prima, credo, e ha lasciato perdere. C’è una cosa che lui dice e che mi fa venire i brividi. Dice: Non penso mai alle cose che non posso più fare, penso a tutte quelle che posso ancora fare. Ho imparato tanto da lui, alla fine anche a raccontare tutto questo senza commuovermi. E adesso ti tolgo il dente, se senti male fa’ un gesto”.

<p style="text-align: right;"><sup>highlight @ page 43, loc. 413-421</sup></p>

* Mentre lui manovra felpato io chiudo gli occhi e costruisco un montaggio di scene. In una c’è Alex Zanardi, il pilota automobilistico che perse le gambe in un incidente in Germania. Lo rivedo mentre si toglie e rimette le protesi in un secondo per dimostrarmi quant’è facile, almeno per lui. Lo sento mentre coglie il mio sguardo turbato e dice: “Guarda che le sfighe sono altre!”.

<p style="text-align: right;"><sup>highlight @ page 44, loc. 423-425</sup></p>

* non recriminare. È facile teorizzarlo, più difficile metterlo in pratica, eppure non c’è altra scelta, perché così procede l’universo. In ogni istante, anche ora, anche intorno a voi, finiscono amori, si sgretolano patrimoni, vengono cancellate esistenze irrinunciabili e contemporaneamente si accendono altre passioni, crescono nuove fortune, sbocciano splendide vite. E si va avanti. Come ha capito un ragazzo di diciassette anni all’uscita dalla curva più difficile: conta soltanto quel che ancora può essere.

<p style="text-align: right;"><sup>highlight @ page 46, loc. 434-438</sup></p>

* Esiste un archetipo letterario: Funes el memorioso, personaggio di un racconto di Jorge Luis Borges nella raccolta Finzioni.

<p style="text-align: right;"><sup>highlight @ page 52, loc. 510-511</sup></p>

* Ecco l’uomo che avrei voluto per analista: uno speleologo di felicità sepolte. Invece di un trafficante in brutti ricordi rimossi.

<p style="text-align: right;"><sup>highlight @ page 56, loc. 560-561</sup></p>

* E io viaggio anche per allontanarmi dalla memoria, per renderla foschia all’orizzonte, nel retrovisore, evocata in altre lingue, come fanno i sopravvissuti, fino a renderla polvere.

<p style="text-align: right;"><sup>highlight @ page 58, loc. 575-576</sup></p>

* Sto parlando delle infinite, quasi tutte sbagliate, declinazioni del verbo “possedere”. Che per me significa: essere posseduti. Credi sia attivo, invece è passivo.

<p style="text-align: right;"><sup>highlight @ page 60, loc. 598-599</sup></p>

* Le persone in possesso non sono libere. Chi è posseduto è indemoniato. Ma soprattutto: chi possiede non è felice. Anche se per riuscirci si è sacrificato, ha penato, sognato, realizzato.

<p style="text-align: right;"><sup>highlight @ page 60, loc. 603-605</sup></p>

* Il loro antenato è l’attore Roberto Benigni quando, premiato all’Oscar, disse: “Ringrazio i miei genitori per avermi fatto il dono della miseria”. Pochi capirono, ma era il riconoscimento di un atto d’amore: non dare possessi, ma affetto, stimoli, fiducia. Libertà.

<p style="text-align: right;"><sup>highlight @ page 63, loc. 636-638</sup></p>

* Monk with a Camera (“Il monaco fotografo”).

<p style="text-align: right;"><sup>highlight @ page 67, loc. 672-673</sup></p>

* Se non avesse perduto le sue macchine sarebbe stato soltanto la cosa che lo avrebbe soddisfatto meno.

<p style="text-align: right;"><sup>highlight @ page 68, loc. 681-682</sup></p>

* La stilista Coco Chanel insegnava, prima di uscire di casa, a guardarsi allo specchio e togliere almeno un accessorio o un capo d’abbigliamento. Less is more, “il meno è più”, è un famoso motto attribuito all’architetto Ludwig Mies van der Rohe, cultore dell’essenzialità nel disegno. Less is more è, anche, una frase che può essere ribaltata: more is less, “il più è meno”. Più accumuliamo e meno abbiamo veramente. Crediamo sia una ricchezza, invece è un impoverimento. Vale in molti campi.

<p style="text-align: right;"><sup>highlight @ page 68, loc. 686-690</sup></p>

* In Giappone hanno creato una sorta di “arte del meno”. Si chiama danshari. Il nome viene dall’unione di tre verbi: dan (“rifiutare”), sha (“buttare”), ri (“separarsi”, dal desiderio di possesso). Francine Jay ci ha scritto un saggio, intitolato The Joy of Less, la gioia del meno.

<p style="text-align: right;"><sup>highlight @ page 69, loc. 690-693</sup></p>

* Chi ha le informazioni ha il potere, si dice. Ed è vero, a patto che si tratti delle informazioni necessarie, giuste, precise.

<p style="text-align: right;"><sup>highlight @ page 70, loc. 715-716</sup></p>

* “E se non puoi la vita che desideri cerca almeno questo per quanto sta in te: non sciuparla nel troppo commercio con la gente con troppe parole in un viavai frenetico. Non sciuparla portandola in giro in balìa del quotidiano gioco balordo degli incontri e degli inviti, fino a farne una stucchevole estranea”.

<p style="text-align: right;"><sup>highlight @ page 71, loc. 728-730</sup></p>

* Il danshari, nella parte che insegna a separarsi dal desiderio di possesso, recita: impara a vivere come una farfalla.

<p style="text-align: right;"><sup>highlight @ page 72, loc. 732-733</sup></p>

* Avessi potuto mi sarei tenuto la cassaforte e il suo segreto, la valigia chiusa e il suo contenuto di speranze, ma ero a un bivio e ho scommesso, come Pascal, sulla fede, pur non credendo.

<p style="text-align: right;"><sup>highlight @ page 83, loc. 862-863</sup></p>

* Chiese Kurt Cobain agli altri Nirvana la sera prima di spararsi: “Ragazzi, voi vi state ancora divertendo?”.

<p style="text-align: right;"><sup>highlight @ page 85, loc. 882-883</sup></p>

* “Non prendere parte al gioco, non aspettarti soluzioni dalla politica, non essere attaccato alle cose materiali, non sperare”. E ancora: “Non appartenere. E ricorda che disperazione e gioia non sono incompatibili”. Possiamo capire la situazione e disperarci, tuttavia essere contenti, perché ci siamo, perché capiamo, perché proveremo a risolverla e se non ce la faremo, se perderemo, non ci arrenderemo. Perché cerchiamo di regalarci, un minuto alla volta, più di 46 ore di felicità. E se poi ci rendiamo finalmente conto che l’aumento di questa cifra dipende molto spesso da altri, be’, forza, pensiamo anche a come regalare a qualcuno 47 ore di felicità.

<p style="text-align: right;"><sup>highlight @ page 85, loc. 888-892</sup></p>

